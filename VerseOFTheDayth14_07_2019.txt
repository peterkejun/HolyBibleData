CONTENT: อย่าด่าว่าคนที่สูงอายุ แต่ให้เตือนเหมือนว่าคนคนนั้นเป็นพ่อ ส่วนพวกหนุ่มๆ ก็ให้เตือน เหมือนพวกเขาเป็นพี่น้อง
VERSE DESCRIPTION: 1 ทิโมธี 5:1
VERSE: 1 Timothy 5:1
THOUGHTS: คนหนุ่มๆอาจจะดูเหมือนว่ามีความกระตือรือร้น ความมุ่งมั่น และเป้าหมายชีวิตที่ชัดเจน แต่สำหรับผู้ใหญ่ กลับมองว่าคนหนุ่มๆนั้นหัวรั้น ไม่เชื่อฟังและวู่วาม เรื่องอายุนี้ พูดฟันธงได้เลย เพราะผ่านการทดสอบและรับรองมาหลายยุคหลายสมัยแล้ว คนหนุ่มก็จะมองว่าผู้ใหญ่นั้นสุขุมรอบคอบ คาดเดาได้ และเปลี่ยนแปลงยาก ความแตกต่างของคนหนุ่มและผู้ใหญ่ บางครั้งก็ก่อให้เกิดปัญหาและความขัดแย้งได้ แต่ทั้งสองฝ่ายก็มีสิ่งที่จะเรียนรู้แลกเปลี่ยนกันได้ แต่ไม่ว่าคริสเตียนผู้ใหญ่จะทำผิดแค่ไหน คนหนุ่มก็ยังต้องให้ความเคารพนับถืออยู่ดี เพราะเขาก็ยังตั้งมั่นคงอยู่ในความเชื่อให้เห็น แต่คริสเตียนผู้ใหญ่ก็ต้องยอมรับฟังคำตักเตือนของคริสเตียนหนุ่มๆด้วย โดยเฉพาะอย่างยิ่งผ่านทางคำอธิษฐานของพวกเขา ที่แสดงออกมาด้วยความถ่อมใจ ความรัก และความเคารพนบนอบต่อผู้ใหญ่นั้น
PRAYER: ข้าแต่ พระเจ้าผู้เป็นนิรันดร์ พระบิดาแห่งบรรพบุรุษของข้าพเจ้า และเป็นความมั่นคงในอนาคตของข้าพเจ้า โปรดช่วยให้ข้าพเจ้าเป็นคนที่เชื่อถือได้ โดยเฉพาะตอนที่ร่วมงานกับคนต่างวัย ขอให้ข้าพเจ้าเคารพและระมัดระวังน้ำเสียงเมื่อพูดคุยกับผู้ใหญ่ ขอให้ข้าพเจ้าเป็นคนที่ยืดหยุ่นและพร้อมที่จะเปลี่ยนแปลงเมื่อทำผิดและเจอกับคำตักเตือนจากรุ่นน้อง ยิ่งกว่านั้น พระบิดาเจ้าข้า ขอให้ข้าพเจ้าได้เจอะเจอกับคนที่รักข้าพเจ้ามากพอที่จะยอมอภัยให้กับความผิดของข้าพเจ้า และรักข้าพเจ้ามากพอที่จะชี้ข้อผิดพลาดของข้าพเจ้าให้เห็น เพื่อช่วยให้ข้าพเจ้าเติบโตยิ่งกว่าพวกเขา อธิษฐานในนามของพระเยซู อาเมน
IMAGE URL: https://img.heartlight.org/overlazy/creations/4620.jpg