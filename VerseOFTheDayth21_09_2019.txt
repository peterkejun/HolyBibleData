CONTENT: พระยาห์เวห์เจ้าข้า 
โปรดนำเรากลับมาหาพระองค์ด้วย 
เพื่อว่าเราจะได้กลับมาหาพระองค์ 
โปรดทำให้ชีวิตของเรากลับไปเป็นเหมือนเดิมด้วยเถิด
VERSE DESCRIPTION: เพลงคร่ำครวญ 5:21
VERSE: Lamentations 5:21
THOUGHTS: ในตอนแรกๆที่พวกเขาพูดถึงพระคำข้อนี้นั้น พวกเขากำลังเน้นถึงการฟื้นฟูของพระเจ้า ที่จะนำคนอิสราเอลให้กลับไปอยู่ในสภาพเดิม  คือกลับไปบ้านเมืองเดิม ชื่อเสียงเดิม ชีวิตเดิม และวิหารแบบเดิมๆ เราที่อยู่ในจุดที่ได้เปรียบนี้ ก็สามารถเลียนแบบคำอธิษฐานนี้ของพวกเขาได้เหมือนกัน สำหรับพวกเรา การฟื้นฟูอาจหมายถึงการเสด็จกลับมาของพระคริสต์เพื่อนำเรากลับบ้านไปอยู่กับพระเจ้า ในวันนั้น สิ่งที่ขวางกั้นเรากับพระเจ้าก็จะถูกพังทลายลง ชีวิตที่เน่าเปื่อยได้ของเรานี้ก็จะถูกกลืนด้วยชัยชนะ เราจะได้เห็นพระเจ้าต่อหน้าและเดินไปกับพระองค์ในวันที่แสนสดใสนั้น ในฐานะลูกที่ไร้ที่ติของพระองค์ ขอให้วันนั้นมาถึงเร็วๆด้วยเถิด
PRAYER: พระเจ้าผู้บริสุทธิ์และยอดเยี่ยม ข้าพเจ้ารู้ว่ามีหุบเขาที่กว้างใหญ่ขวางกั้นระหว่างความสมบูรณ์แบบของพระองค์กับข้อจำกัดของข้าพเจ้า แต่พระบิดาที่รัก ข้าพเจ้าเชื่อว่าพระองค์ ได้ก้าวข้ามหุบเขานั้นด้วยพระคุณของพระองค์ ในระหว่างที่ข้าพเจ้ายังรอคอยความสมบูรณ์แบบให้เต็มบริบูรณ์นี้  โปรดเสริมกำลังให้กับข้าพเจ้าเพื่อต่อสู้กับปีศาจตนนั้น และโปรดช่วยข้าพเจ้าให้รอดปลอดภัยจากอันตรายที่ถูกโจมตีฝ่ายจิตวิญญาณ จนกว่าจะถึงวันนั้นที่ข้าพเจ้าจะได้เจอพระองค์ต่อหน้า โปรดรับคำสรรเสริญที่ขาดๆเกินๆในแบบมนุษย์ของข้าพเจ้าด้วย สำหรับทุกสิ่งที่พระองค์ได้ทำเพื่อช่วยข้าพเจ้าให้รอดพ้น อธิษฐานในนามพระเยซู อาเมน  
IMAGE URL: https://img.heartlight.org/overlazy/creations/325.jpg