CONTENT: “ลุกขึ้น และสรรเสริญพระยาห์เวห์พระเจ้าของพวกท่านเถิด ข้าแต่พระยาห์เวห์ พระเจ้าของพวกเรา 
ขอพระองค์ได้รับการเชิดชู 
ตลอดชั่วนิจนิรันดร์ถึงชั่วนิจนิรันดร์ 
ขอให้พวกเขาเชิดชูชื่ออันยิ่งใหญ่ของพระองค์ 
ซึ่งได้รับการยกย่องเหนือคำเชิดชูและคำสรรเสริญทั้งปวง"
VERSE DESCRIPTION: เนหะมีย์ 9:5
VERSE: Nehemiah 9:5
THOUGHTS: "ยืนขึ้นและร้องตะโกนเถิด ถ้าเธอรักพระเยซูของฉัน ... " เป็นเพลงที่เด็กๆ ชอบร้อง แต่การนมัสการองค์เจ้าชีวิตที่แสนจะมีชีวิตชีวาและสนุกสนานแบบนั้นในวัยเด็กของเราหายไปไหนหมดละ พระคำของพระเจ้าแสดงให้เราเห็นว่าพระองค์ไม่ต้องการให้มันจางหายไปจากชีวิตเรา  ให้อ่านพระคัมภีร์และให้เน้นดูถึงท่าทางทั้งหลายดูสิ ที่ใช้ในการนมัสการและสรรเสริญพระเจ้าผู้ยิ่งใหญ่และเป็นนิรันดร์ของเรา ในโลกที่อ้างชื่อของพระเจ้าแบบส่งๆ จนเป็นเรื่องปกตินี้ มันถึงเวลาแล้วที่เราจะต้องลุกขึ้นร้องสรรเสริญพระองค์ — ไม่ใช่แค่ในคริสตจักร (คือการนมัสการในกลุ่มของเรา) และการเฝ้าเดี่ยวประจำวันของเรา (คือการนมัสการส่วนตัวของเรา) เท่านั้น แต่ยังต้องทำในชีวิตประจำวันของเราด้วย (คือการนมัสการในที่สาธารณะของเรา)
PRAYER: พระบิดาบนสรวงสวรรค์ ข้าพเจ้าคิดไม่ออกเลยว่า ทำไมพระเจ้าผู้เป็นนิรันดร์และทรงฤทธิ์ จะต้องเลือกมาฟังคำอธิษฐานของข้าพเจ้าด้วย แต่ข้าพเจ้ารู้ว่าพระองค์ทรงฟังและทรงตอบสนองด้วย  ขอบพระคุณพระองค์จริงๆ ขอพระองค์ได้รับการสรรเสริญจากการนมัสการของข้าพเจ้า ไม่ว่าจะเป็นการนมัสการในกลุ่มร่วมกับพี่น้องคนอื่นๆที่โบสถ์หรือในการเฝ้าเดี่ยวประจำวันหรือในการนมัสการเมื่ออยู่ท่ามกลางผู้อื่น ตอนที่ข้าพเจ้าพยายามเป็นแบบอย่างให้กับเพื่อนร่วมงาน มีแต่พระองค์ผู้เดียวที่เป็นพระเจ้าและควรค่าแก่การสรรเสริญทั้งสิ้น ขอทรงได้รับการสรรเสริญในชีวิตของข้าพเจ้า อธิษฐานในนามของพระเยซู อาเมน
IMAGE URL: https://img.heartlight.org/overlazy/creations/2500.jpg