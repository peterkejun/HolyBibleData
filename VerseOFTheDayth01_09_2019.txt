CONTENT: ข้าแต่พระยาห์เวห์ 
โปรดให้ข้าพเจ้าเห็นหนทางต่างๆของพระองค์ 
โปรดสอนเส้นทางต่างๆของพระองค์ให้กับข้าพเจ้า 
โปรดนำข้าพเจ้าตามทางแห่งความจริงของพระองค์ 
และสอนข้าพเจ้าด้วย 
เพราะพระองค์คือพระเจ้าผู้ช่วยให้รอดของข้าพเจ้า 
และข้าพเจ้าฝากความหวังไว้กับพระองค์วันยังค่ำ 
VERSE DESCRIPTION: เพลงสดุดี 25:4-5
VERSE: Psalm 25:4-5
THOUGHTS: บางครั้งชีวิตของเราก็สับสนมาก จนเลือกไม่ถูกเลยว่าเราควรจะฝากชีวิตของเราไว้กับสิ่งที่มีค่าอะไรดี   ดังนั้น เราจะหาวิธีที่ดีที่สุดในการใช้ชีวิตในทางของพระเจ้าอย่างไรดี เราคงจะต้องขอให้พระเจ้าแสดงให้เราเห็น เพราะความหวังของเราอยู่ในพระองค์ ความรอดของเราก็อยู่ในพระองค์ แล้วทำไมเราไม่ขอให้พระองค์นำเราและสอนเราถึงความจริงของพระองค์ ทำไมเราไม่คิดว่าพระองค์จะทำให้เรารู้ถึงความต้องการของพระองค์ ถ้าเราเปิดใจรับความจริงของพระองค์และแสวงหาเส้นทางของพระองค์แล้วละก็ พระองค์ก็จะทำให้เรารู้จักน้ำพระทัยของพระองค์อย่างแน่นอน 
PRAYER: โอ พระเจ้าผู้ยิ่งใหญ่ ผู้ชี้แนะทางแห่งชีวิตเที่ยงแท้เพียงผู้เดียว โปรดช่วยให้ข้าพเจ้ารู้จักน้ำพระทัยของพระองค์อย่างครบถ้วน ข้าพเจ้าอยากจะอยู่เพื่อพระองค์ และอยากจะทำให้พระองค์พอใจ ข้าพเจ้าอยากให้คนอื่นรู้ถึงความจงรักภักดีของข้าพเจ้าที่มีต่อพระองค์— ไม่ใช่เพียงแค่จากคำพูดของข้าพเจ้าเท่านั้น แต่จากการกระทำของข้าพเจ้าด้วย อธิษฐานในนามของพระเยซู อาเมน
IMAGE URL: https://img.heartlight.org/overlazy/creations/4498.jpg