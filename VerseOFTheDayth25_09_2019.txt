CONTENT: คำของผู้พูดแทนพระเจ้าในพระคัมภีร์นั้น ไม่ใช่คำที่พวกเขาคิดขึ้นมาเอง หรืออยากจะพูดก็พูดเอาเอง แต่พระวิญญาณบริสุทธิ์ได้ดลใจคนเหล่านี้ให้พูดสิ่งที่มาจากพระเจ้า
VERSE DESCRIPTION: 2 เปโตร 1:21
VERSE: 2 Peter 1:21
THOUGHTS: พระคัมภีร์มาจากไหนหรือ อะไรเป็นพื้นฐานของความเชื่อของเราในพระคัมภีร์และในข่าวดีเรื่องพระเยซู เปโตรอยากให้เราตระหนักว่าผู้พูดแทนพระเจ้าในสมัยโบราณไม่ได้คิดค้นสูตรลับแล้วเขียนออกมาเป็นคำพยากรณ์ต่างๆของพวกเขานะ แต่ พวกเขาจะเคลื่อนไหวและทำได้เฉพาะสิ่งที่พระเจ้าทำผ่านทางตัวพวกเขาเท่านั้น ไม่ใช่คิดหรือพูดเอาเอง พวกเขาเป็นแค่มนุษย์ แต่ข้อความของพวกเขาคือพระคำของพระเจ้า เพราะพระวิญญาณบริสุทธิ์ได้ดลใจพวกเขาให้พูดและเขียนในสิ่งที่พระองค์บอก เพราะอย่างนี้จึงทำให้ถ้อยคำที่เราได้จากผู้พูดแทนพระเจ้า ถึงได้ล้ำค่ายิ่งนัก เพราะเราได้รับพระคำของพระเจ้าโดยตรง (2 ทิโมธี 3: 16-17)
PRAYER: พระเจ้าผู้ยิ่งใหญ่ ขอบคุณที่พระองค์ได้ดลใจคนธรรดาๆ ให้นำถ้อยคำที่ไม่ธรรมดาของพระองค์มาให้กับพวกเรา เป็นภาษาธรรมดาที่ใช้พูดคุยกันในแต่ละวัน ขอบคุณพระองค์ที่ได้ส่งถ้อยคำที่สำคัญนั้นมาให้กับพวกเรา ผ่านทางหนังสือพระคัมภีร์ และได้รักษาหนังสือนี้ให้รอดพ้นช่วงเวลาแห่งการถูกข่มเหง ความยากลำบากและความขัดแย้งต่างๆมาได้ โปรดใช้ถ้อยคำเหล่านั้นที่จะจุดชนวนให้เกิดการฟื้นฟู ทั้งหัวใจของข้าพเจ้าขึ้นมาใหม่ และทั่วแผ่นดินของเราด้วย อธิษฐานในนามของพระเยซู อาเมน
IMAGE URL: https://img.heartlight.org/overlazy/creations/4078.jpg