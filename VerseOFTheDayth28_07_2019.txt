CONTENT: ผมได้ต่อสู้อย่างสมศักดิ์ศรี ได้วิ่งถึงเส้นชัยแล้ว และผมยังคงรักษาความเชื่อไว้ได้ ตอนนี้รางวัลแห่งชัยชนะนั้นกำลังรอผมอยู่ องค์เจ้าชีวิตผู้พิพากษาที่ซื่อสัตย์จะมอบรางวัลนี้ให้กับผมในวันนั้น 
VERSE DESCRIPTION: 2 ทิโมธี 4:7-8
VERSE: 2 Timothy 4:7-8
THOUGHTS: ผมรู้สึกขอบคุณมากสำหรับความเชื่อมั่นของเปาโลตอนที่เขากำลังเผชิญหน้ากับความตาย เขาถูกทอดทิ้ง แต่ก็ยังอดเป็นห่วงอนาคตของคริสตจักรไม่ได้ แต่เขารู้อยู่สองสิ่งคือ เขาได้ทำหน้าที่รับใช้องค์เจ้าชีวิตอย่างสัตย์ซื่อแล้ว และองค์เจ้าชีวิตจะรับเขาเมื่อเขาตายไป เป้าหมายที่สำคัญที่สุดในชีวิตของเราน่าจะเป็นสองสิ่งนั้นด้วยไหม ถ้านั่นคือเป้าหมายของเรา เราจะใช้ชีวิตในแต่ละวันอย่างไร เพื่อให้บรรลุเป้าหมายนั้น 
PRAYER: พระเจ้าผู้ทรงรักและสัตย์ซื่อ พระองค์ได้อวยพรข้าพเจ้าอย่างใหญ่หลวงด้วยความรอดผ่านทางพระคุณของพระองค์ โปรดเสริมกำลังข้าพเจ้าจากพระคุณอันมั่งคั่งนั้นด้วยเถิด เพราะบางครั้งข้าพเจ้าก็อ่อนแอและลังเลในความสัตย์ซื่อของตัวเอง ข้าพเจ้ารู้ว่าพระคุณของพระองค์นั้นมีอย่างเหลือเฟือ แต่ข้าพเจ้าก็ไม่อยากที่จะทำเล่นๆกับมันหรือใช้ไปในทางที่ผิดๆ โปรดให้ความเข้มแข็งและความกล้าหาญกับข้าพเจ้า ที่จะใช้ชีวิตอย่างซื่อสัตย์และมีใจร้อนรนเพื่อพระองค์ จนถึงวันที่ข้าพเจ้าได้อยู่ต่อหน้าพระองค์ และมีส่วนร่วมในสง่าราศีและชัยชนะของพระองค์ อธิษฐานในนามของพระเยซู อาเมน
IMAGE URL: https://img.heartlight.org/overlazy/creations/880.jpg