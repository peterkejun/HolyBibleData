CONTENT: ให้ฟังพ่อของเจ้า ผู้ที่ให้เจ้าเกิดมา และอย่าได้ดูหมิ่นแม่ของเจ้าเมื่อนางแก่ตัวลง
VERSE DESCRIPTION: สุภาษิต 23:22
VERSE: Proverbs 23:22
THOUGHTS: "จงให้เกียรติกับพ่อแม่ของเจ้า" ข้อนี้ถือว่าสำคัญมากในแผนการของพระเจ้าสำหรับชีวิตเรา ครอบครัวที่ถูกหล่อหลอมขึ้นภายใต้กรอบแห่งพระคุณของพระเจ้านั้น การที่ลูกๆให้ความเคารพและเชื่อฟังพ่อแม่ ก็ถือเป็นพระพรสำหรับตัวลูกๆเอง เมื่อเราเติบโตเป็นผู้ใหญ่ และยังคงให้เกียรติและเคารพพ่อแม่อย่างเหมาะสมนั้น  ถือเป็นการคงไว้ซึ่งศักดิ์ศรีของพ่อแม่ และยังเป็นแบบอย่างที่สำคัญให้กับลูกๆของเราได้เห็นอีกด้วย อย่าให้เราถูกกวาดเข้าไปเป็นส่วนหนึ่งของคนในยุคนี้ที่ทุบตีพ่อแม่กันเลย ให้เรามาเป็นพระพรให้กับพ่อแม่ของเราในทางที่ถวายเกียรติแด่พระเจ้ากันเถิด (ถ้าพ่อแม่ของคุณเป็นคนเลวร้ายและชอบทำร้ายลูก ก็ให้หาผู้อาวุโสในคริสตจักรแทน ที่สามารถให้กำลังใจคุณได้ทั้งทางด้านอารมณ์และจิตวิญญาณ แต่ในขณะเดียวกัน คุณก็ยังคงต้องพยายามทุกวิถีทางที่จะทำดีกับพ่อแม่ที่ร้ายๆของคุณ ด้วยการเชื่อฟัง เคารพและซื่อตรงกับท่าน)
PRAYER: พระบิดาที่ทรงรักและพระเจ้าผู้เป็นนิรันดร์ ขอบคุณสำหรับพ่อแม่ของข้าพเจ้า คือทั้งพ่อแม่ฝ่ายเนื้อหนังและ/หรือพ่อแม่ฝ่ายจิตวิญญาณ โปรดอวยพรพวกเขา ให้มีคุณสมบัติต่างๆที่พวกเขาจำเป็นต้องมี เพื่อจะได้เจอกับหนทางกลับบ้านมาหาพระองค์ โปรดให้สติปัญญากับข้าพเจ้า ที่จะรู้ว่าจะแสดงความรักและความเคารพกับพวกเขาอย่างไรถึงจะดีที่สุด แต่เหนือสิ่งอื่นใด พระบิดาเจ้าข้า โปรดช่วยให้พวกเขาเห็นว่าความรักและนิสัยที่ดีๆของข้าพเจ้านั้นมาจากพระองค์ทั้งสิ้น อธิษฐานในนามของพระเยซู อาเมน
IMAGE URL: https://img.heartlight.org/overlazy/creations/56.jpg