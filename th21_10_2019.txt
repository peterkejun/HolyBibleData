CONTENT: เหล้าองุ่นทำให้คนกินชอบหาเรื่อง เบียร์ทำให้คนชกต่อยกัน คนโซเซเพราะมันก็ไม่ฉลาด
VERSE DESCRIPTION: สุภาษิต 20:1
VERSE: Proverbs 20:1
THOUGHTS: แทนที่จะใช้เงินเป็นล้านๆ ในการทำโฆษณาที่เต็มไปด้วยแสงสีเสียง มีสาวๆ สวยๆ มีรถหรู และมีหนุ่มหล่อทั้งหลาย เหมือนอย่างธุรกิจค้าเหล้าเขาทำกัน พระเจ้าพูดชัดเจนเกี่ยวกับเรื่องนี้ว่า เราไม่ฉลาดเลยที่จะตกเป็นทาสของอะไรก็ตามที่ทำให้เราดูงี่เง้า ที่ทำให้เราสูญเสียจิตสำนึกที่ดีไป และนำเราไปสู่การล่อลวง ถ้าคุณกำลังติดเหล้าและกลายเป็นคนแบบที่ว่านี้ ให้รีบไปขอความช่วยเหลือจากเพื่อนคริสเตียนที่เข้มแข็ง เพื่อพวกเขาจะได้ช่วยให้คุณเลิกเหล้า แต่ถ้าคุณไม่ได้เข้าข่ายที่ว่านี้ โปรดช่วยอธิษฐานและดูแลคนเหล่านั้นที่ติดเหล้าและติดยาด้วย
PRAYER: พระบิดาเจ้าข้า ข้าพเจ้ารู้สึกเจ็บปวดใจในวันนี้ สำหรับทุกคนและทุกครอบครัว ที่ตกอยู่ในเงื้อมมือของซาตาน เพราะติดเหล้าและยาเสพติด โปรดอวยพรคนเหล่านั้นที่กำลังถูกคุกคามโดยคนรักที่ตกเป็นเหยื่อของสิ่งเสพติดเหล่านี้ โปรดให้พวกเขากล้าที่จะหาหนทางช่วยเหลือ ไม่อยู่โดดเดี่ยวและปิดปากเงียบ โปรดทำให้คนรักของพวกเขาที่ติดเหล้ายาเห็นถึงอันตรายที่จะมีชีวิตแบบนี้ โปรดเตรียมคนที่สามารถช่วยพวกเขาให้เริ่มต้นใหม่ เข้าสู่ขั้นตอนการบำบัดรักษา ให้มีสุขภาพดีเหมือนเดิม และเลิกเหล้ายาได้ อย่างที่พระองค์อยากให้พวกเขาเป็น โปรดใช้พวกเรา คริสตจักรของพระองค์ ให้เป็นสถานที่เยียวยารักษา และเป็นความหวังสำหรับคนเหล่านั้นที่ติดอยู่ในกับดักที่แสนเศร้านี้ อธิษฐานในนามของพระเยซู สำหรับความช่วยเหลืออันยิ่งใหญ่และทรงอำนาจของพระองค์ อาเมน 
IMAGE URL: https://img.heartlight.org/overlazy/creations/2425.jpg