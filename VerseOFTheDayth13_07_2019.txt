CONTENT: อย่าให้ใครมาดูถูกคุณ เพราะเห็นว่าคุณเป็นแค่เด็กหนุ่ม แต่ให้คำพูด การกระทำ ความรัก ความเชื่อ และความบริสุทธิ์ของคุณ เป็นแบบอย่างให้กับทุกคนที่เชื่อ
VERSE DESCRIPTION: 1 ทิโมธี 4:12
VERSE: 1 Timothy 4:12
THOUGHTS: ตอนที่คุณยังเป็นเด็กอยู่ คุณจะสั่งให้คนอื่นมานับถือคุณได้หรือ เป็นไปไม่ได้พวกเขาจะนับถือคุณหรือไม่ ก็ขึ้นอยู่กับการวางตัวและนิสัยของคุณ พวกเราที่เป็นผู้ใหญ่จะต้องยอมรับและชื่นชมคริสเตียนที่อายุน้อยกว่าที่วางตัวดีและมีความเชื่อเข้มแข็ง ส่วนพวกเราที่มีอายุน้อยกว่า ก็ต้องมีชีวิตที่เข้าท่าไม่ขัดตาผู้ใหญ่ เพราะคุณสมบัติที่สำคัญที่คริสเตียนทุกเพศทุกวัยควรมี คือการวางตัวดี มีคุณธรรม มีความเชื่อ ความรัก และความเมตตา ต่อกันและกัน
PRAYER: พระเจ้าผู้บริสุทธิ์ ขอขอบคุณสำหรับน้องๆในคริสตจักร ทั้งที่ยังอายุน้อยแต่ก็ยืนหยัดที่จะมีลักษณะเหมือนพระองค์ และไม่ยอมไปทำตามเพื่อนๆที่ชักจูงให้ไปทำในสิ่งที่ไม่ดี และก็ขอขอบคุณสำหรับพี่ๆในความเชื่อเช่นกัน ที่ให้โอกาสข้าพเจ้าใช้ของประทานทั้งหลายที่พระองค์ให้มา และยังมีบทบาทและส่งเสริมข้าพเจ้าให้เติบโตขึ้นทางฝ่ายจิตวิญญาณอีกด้วย โปรดช่วยให้คริสตจักรของเราเป็นน้ำหนึ่งใจเดียวกัน ร่วมกันทำงานให้สำเร็จลุล่วงตามวัตถุประสงค์ โดยไม่เกี่ยงเรื่องอายุ เพื่อนำสง่าราศีมาสู่พระองค์และแผ่ขยายอาณาจักรของพระองค์ออกไป อธิษฐานในนามของพระเยซู อาเมน
IMAGE URL: https://img.heartlight.org/overlazy/creations/3734.jpg